---
title: 'Een kijkje in de keuken van de OSGeo.nl dag: agile programmeren'
author: Gert-Jan van der Weijden
type: post
date: 2016-11-15T07:35:42+00:00
url: /2016/11/een-kijkje-in-de-keuken-van-de-osgeo-nl-dag-agile-programmeren/
featured_image: /photos/2016/11/SAM_3380-150x113.jpg
categories:
  - Actueel
  - Blog post
  - Featured
  - Nieuws
  - osgeo
tags:
  - geobuzz
  - osgeo.nl dag

---
Het lijkt ieder jaar zo simpel. Benader 15 mensen die leuke dingen doen op het gebied van open source geo. Daarvan is er 1 op vakantie, 1  blijkt zich permanent in een ver buitenland gevestigd te hebben, en 1 is er net vader geworden (ja, ook in open source geoland hebben mannen de numerieke overhand). Dan houd je 12 namen over waarmee je een programma rond hebt, en is de klus geklaard.

<!--
<div id="attachment_1384" style="width: 310px" class="wp-caption alignright">
  <img aria-describedby="caption-attachment-1384" loading="lazy" class="size-medium wp-image-1384" src="/photos/2016/11/SAM_3380-300x225.jpg" alt="puzzeltje" width="300" height="225" srcset="/photos/2016/11/SAM_3380-300x225.jpg 300w, /photos/2016/11/SAM_3380-768x576.jpg 768w, /photos/2016/11/SAM_3380-1024x768.jpg 1024w, /photos/2016/11/SAM_3380-200x150.jpg 200w, /photos/2016/11/SAM_3380-150x113.jpg 150w" sizes="(max-width: 300px) 100vw, 300px" />
  
  <p id="caption-attachment-1384" class="wp-caption-text">
    puzzeltje
  </p>
</div>
-->

{{< a-img data-href="javascript:return false;" data-src="/photos/2016/11/SAM_3380-300x225.jpg" data-class="float_right" data-caption="puzzeltje" >}}

Maar dan. Die 12 moeten aan de slag om een titel te bedenken, eens naar de kapper te gaan om een knappe foto aan te leveren, hun CV op te poetsen en een beetje te bedenken waar hun verhaal over gaat en wie de doelgroep is. Want die informatie is nodig om de aankondiging op de [geobuzz website][1] en uiteraard onze eigen [OSGeo.nl][2] site op een rijtje te krijgen.

Ondertussen zit de programmacommissie te puzzelen om de 12 presentatoren in logische blokjes te groeperen. Daarbij moeten we ook nog rekening houden met het feit dat sommige van onze presentatoren ook elders in het programma opduiken voor een presentatie (Jan-Willem over fysieke veiligheid) of pitch (OGT-awards). Of als ondersteuner (Barend) bij de MissingMaps sessie. Omdat we onze blik ook naar buiten richten proberen we ons OSGeo.nl programma ook nog een beetje met de andere deelprogramma&#8217;s af te stemmen, zodat je als je geïnteresseerd bent in LoRa niet op drie plekken tegelijk moet zijn, en zo komt het verhaal van Baukje over privacy in ons OSGeo.nl programma naar ons idee ook het beste tot zin recht door dit in de middag, na de keynote van Rob Kitchin te programmeren.

<!--
<div id="attachment_1393" style="width: 310px" class="wp-caption alignleft">
  <img aria-describedby="caption-attachment-1393" loading="lazy" class="size-medium wp-image-1393" src="/photos/2016/11/dexter-kwartet-300x188.jpg" alt="Hier gaat het gebeuren" width="300" height="188" srcset="/photos/2016/11/dexter-kwartet-300x188.jpg 300w, /photos/2016/11/dexter-kwartet-239x150.jpg 239w, /photos/2016/11/dexter-kwartet-150x94.jpg 150w, /photos/2016/11/dexter-kwartet.jpg 478w" sizes="(max-width: 300px) 100vw, 300px" />
  
  <p id="caption-attachment-1393" class="wp-caption-text">
    Hier gaat het gebeuren
  </p>
</div>
-->

{{< a-img data-href="javascript:return false;" data-src="/photos/2016/11/dexter-kwartet.jpg" data-class="float_left" data-caption="Hier gaat het gebeuren" >}}

Verder verwachten we dat na een ochtend met inspirerende verhalen over open source geo ontwikkelingen en toepassingen er flink wat deelnemers zijn die er aan toe om zelf de handen uit de mouwen te steken. Daarom staat de [workshop over versiebeheer][3] van (geo-)data in de middag op het programma.

We hebben in alle opzichten wat meer ruimte gecreëerd. In tijd door het OSGeo.nl programma vroeger te laten starten dan de rest. Jullie zijn van vanaf 9.15u van harte welkom in zaal Dexter 11, eerste zaal aan de linkerkant. En in capaciteit door de zaal op te schalen van 60 naar 120 stoelen, zodat er niet zoals vorig jaar mensen met een staanplaats genoegen moeten nemen.

Zo merk je dat &#8220;agile programmeren&#8221; ook op het samenstellen van het programma van de OSGeo.nl dag betrekking kan hebben. We denken dat het programma niet alleen voor elck wat wils heeft, maar ook een divers en toch samenhangend geheel is geworden. Aan jullie als deelnemers (&#8220;een OSGeo.nl dag heeft geen bezoekers, maar deelnemers&#8221;) om er met zijn allen weer een onvergetelijk open source geo feestje van te maken!

[1]: http://www.geobuzz.nl/programma
[2]: https://osgeo.nl/2016/10/22-november-5e-osgeo-nl-dag-op-een-rij/
[3]: https://osgeo.nl/sprekers-en-samenvattingen-osgeo-nl-dag-2016/#workshop