---
title: OpenTopo Workshops 12+27 maart 2014
author: OSGeo.nl
type: post
date: 2014-02-04T20:08:39+00:00
url: /2014/02/opentopo-workshops-1227-maart-2014/
featured_image: /photos/2014/04/opentopo-workshop.png
categories:
  - Actueel
  - Event
  - Featured
  - Nieuws

---
**Zie de [OSGeo.nl Agenda][1] voor alle events.**

<!-- <img loading="lazy" class="alignleft wp-image-156 size-medium" src="/photos/2014/04/opentopo-workshop-300x84.png" alt="opentopo-workshop" width="300" height="84" srcset="/photos/2014/04/opentopo-workshop-300x84.png 300w, /photos/2014/04/opentopo-workshop-260x73.png 260w, /photos/2014/04/opentopo-workshop-160x45.png 160w, /photos/2014/04/opentopo-workshop.png 330w" sizes="(max-width: 300px) 100vw, 300px" /> -->
{{< a-img data-href="javascript:return false;" data-src="/photos/2014/04/opentopo-workshop-300x84.png" data-class="float_left" >}}

Op [ woensdagavond 12 maart][2] en [donderdagmiddag 27 maart 2014][3] organiseert OSGeo.nl workshops over de kaartbladen op [www.OpenTopo.nl][4]. De workshops worden gegeven door [Jan-Willem van Aalst][5], initiatiefnemer en beheerder van de OpenTopo kaartbladen. Na een korte introductie over de aanleiding, het doel en het gebruik van de kaartbladen kijken we hoe ze zijn opgebouwd: welke (open) geo-data worden gebruikt; welke kleurkeuzes zijn gemaakt en waarom. 

<!-- <img loading="lazy" class="alignright wp-image-195 size-medium" src="/photos/2014/05/opentopoworkshop-300x140.jpg" alt="opentopoworkshop" width="300" height="140" srcset="/photos/2014/05/opentopoworkshop-300x140.jpg 300w, /photos/2014/05/opentopoworkshop-1024x478.jpg 1024w, /photos/2014/05/opentopoworkshop-624x291.jpg 624w, /photos/2014/05/opentopoworkshop.jpg 1070w" sizes="(max-width: 300px) 100vw, 300px" /> -->
{{< a-img data-href="javascript:return false;" data-src="/photos/2014/05/opentopoworkshop-300x140.jpg" data-class="float_right" >}}

Het grootste deel van de workshop bestaat uit een demonstratie van QGIS2 waarin we stap-voor-stap het OpenTopo kaartbeeld gaan opbouwen, waarbij we een aantal dilemma’s zullen tegenkomen. Ook de contacten met het Kadaster komen ter sprake. In deze sessies is natuurlijk veel ruimte voor vragen, suggesties en tips. De workshop zal naar verwachting eindigen in een groepsdiscussie over het combineren van open geo-data voor actueel kaartmateriaal. De locatie op **12 maart** is {{< broken-link data-href="http://www.cafedudok.com/" data-caption="Café Dudok, Larenseweg 1a, Hilversum">}}. We zitten in de zaal op de bovenverdieping. De inloop is vanaf 19:00 uur. De workshop begint om 19:15 uur. We eindigen uiterlijk om 22:00 uur. De locatie op **27 maart** is Het Kadaster, Locatie Koggelaan Zwolle (zie link). De workshop is daar van 14:00-17:15 uur met ook deelname vanuit Kadaster. **_12 maart zit zo goed als vol dus wees er snel bij op 27 maart!_** De agenda ziet er beide dagen als volgt uit:

  * Aanleiding, doel van de workshop (10 min.)
  * Doel en gebruik van de kaartbladen (10 min.)
  * Samenvatting aanpak van maken OpenTopo kaartbladen (10 min.)
  * Ingrediënten: QGIS2, Shapefiles, PostGIS data (10 min.)
  * Gezamenlijk stap-voor-stap de kaart bouwen (100 min.) incl. pauze
  * Groepsdiscussie (30 min.)

Deelname is in principe kosteloos. Wel staat een donatiemandje klaar waarin je vooraf of na afloop een bijdrage kunt doneren; het richtbedrag is €5. Tijd, zin en gelegenheid? Meld je aan door een mail te sturen naar<OpenTopoWorkshop@gmail.com>.

 [1]: http://meetup.com/OSGeoNL
 [2]: http://www.meetup.com/OSGeoNL/events/161761062
 [3]: http://www.meetup.com/OSGeoNL/events/165901792
 [4]: http://www.opentopo.nl/
 [5]: http://nl.linkedin.com/in/janwillemvanaalst