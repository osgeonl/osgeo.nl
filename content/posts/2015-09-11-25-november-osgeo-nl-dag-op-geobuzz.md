---
title: '25 november: OSGeo.nl dag op GeoBuzz'
author: Gert-Jan van der Weijden
type: post
date: 2015-09-11T12:28:39+00:00
url: /2015/09/25-november-osgeo-nl-dag-op-geobuzz/
featured_image: /uploads/2015/09/Geobuzz2015zippert-107x150.jpg
categories:
  - Actueel
  - Event
  - Nieuws
tags:
  - geobuzz
  - osgeo.nl dag

---
Inmiddels alweer voor het vierde opeenvolgende jaar organiseert de Stichting OSGeo.nl haar jaarlijkse OSGeo.nl dag. En net als vorig jaar zal dat ook dit jaar plaatsvinden op de GeoBuzz.

Met als doel &#8220;het verspreiden van kennis over en het stimuleren van het gebruik van open source software voor geo&#8221; is voor de Stichting OSgeo.nl de GeoBuzz een prima plek om een brede doelgroep kennis te laten nemen van de mogelijkheden van het toepassen van open source software. En omdat open source software een prima middel blijkt te zijn om de mogelijkheden van open data te benutten is er in het programma van de OSGeo.nl dag ook veel aandacht voor open data.

[<img loading="lazy" class="alignleft size-medium wp-image-885" src="/uploads/2015/09/Geobuzz2015zippert-214x300.jpg" alt="Opmaak 1" width="214" height="300" srcset="/uploads/2015/09/Geobuzz2015zippert-214x300.jpg 214w, /uploads/2015/09/Geobuzz2015zippert-731x1024.jpg 731w, /uploads/2015/09/Geobuzz2015zippert-107x150.jpg 107w" sizes="(max-width: 214px) 100vw, 214px" />][1]Op het programma staan onder meer presentaties over de geo-mogelijkheden van de _NoSQL_ database MongoDB,  over indoor mapping (met aandacht voor het open source platform i-Locate, over GIS en modellering, over het gebruik van het statistische pakket &#8220;R&#8221; voor geo-toepassingen. Maar ook kun je zelf aan de slag in een hands-on workshop over het desktop GIS-pakket QGis. En uiteraard komen in het programma de nieuwste releases van GeoNetworks, GeoServer, OpenLayers en QGis aan bod.

Meer op data georiënteerd kun je terecht bij een hands-on OpenStreetMap/MissingMaps sessie en een presentatie annex paneldiscussie over het gebruik van basisregistraties voor de OpenTopo kaarten (waarover elders in dit medium meer informatie).

Kortom: er is niet alleen van alles te zien en te horen, maar ook te doen op de OSGeo.nl dag. In het algemeen gericht op een breed publiek dat wil kennismaken met open source software. Maar het is natuurlijk ook de ultieme mogelijkheid om met de ontwikkelaars die diep in de projecten zitten kennis uit te wisselen!

De OSGeo.nl dag vindt plaats op woensdag 25 november. Natuurlijk vinden we het leuk om je die hele dag bij het OSgeo.nl programma te zien, maar omdat de OSgeo.nl dag integraal onderdeel is van de GeoBuzz kun je ook gewoon voor 1 of 2 programma onderdelen binnenstappen.

Graag tot 25  november op de OSgeo.nl dag op de GeoBuzz!

 [1]: /uploads/2015/09/Geobuzz2015zippert.jpg