---
title: OSGeo.nl Dag 2017 – Geo.Samen.Doen.
author: Just van den Broecke
type: post
date: 2017-10-04T21:53:48+00:00
url: /2017/10/osgeo-nl-dag-2017-geo-samen-doen/
featured_image: /photos/2017/07/Geobuzz-Thema-150x62.png
categories:
  - Actueel
  - Event
  - Featured
  - Nieuws
  - osgeo

---
Het is inmiddels traditie dat de jaarlijkse OSGeo.nl Dag op GeoBuzz plaatsvindt. De afgelopen jaren was ons programma altijd het drukst bezochte en best gewaardeerde onderdeel. Ook dit jaar wordt het natuurlijk weer geweldig! Zet dus 22 November 2017 in je agenda! Onder het motto &#8220;Samenwerking Versnelt&#8221; haken wij in bij het GeoBuzz-thema: “Geo Versnelt”.

Wat gaan we doen? Het programma is nog in voorbereiding, maar de rode draad zal &#8220;Samenwerking&#8221; zijn. In grote lijnen kun je het volgende verwachten:

## _De Ochtend &#8211; QGIS Morning!_

Thema van het ochtendprogramma is _**Samenwerking & QGIS.**_ De laatste jaren is [QGIS][1] de meest zichtbare en populaire  component die de Open Source geo-wereld heeft voortgebracht. Maar wat is de oorzaak van haar groei en populariteit? Wat maakt QGIS &#8220;anders&#8221;? Hoe QGIS effectief in te zetten? We laten zien hoe het QGIS Project zelf een samenwerking tussen gebruikers en ontwikkelaars bevordert. Hoe &#8220;de markt&#8221; hierop inhaakt met een aanbod van QGIS cursussen en ondersteuning. Hoe QGIS gebruikers zelfstandig complexe oplossingen voor hun organisatie ontwikkelen. Slogan: &#8220;Doe het niet alleen, zoek de samenwerking&#8221;. Onder de sprekers zijn de voornaamste QGIS-experts in Nederland. Zij zullen voorbeelden en &#8220;cases&#8221; geven ter inspiratie en je uitnodigen om onderdeel te worden van de Nederlandse QGIS community in aanloop naar de QGIS Gebruikersdag op 31 januari 2018.

## _De Middag &#8211; Gebruikers en Aanbieders!_

Open Source Geo lijkt op afstand een wat ondoorgrondelijk geheel van projecten en producten. Toch is er een groeiend aantal bedrijven en organisaties dat hier effectief gebruik van maakt. Hoe doen zij dit? Wat is hun geheim? We kunnen natuurlijk verklappen dat het antwoord in &#8220;Samenwerking&#8221; zit, maar dat is te vrijblijvend. Daarom staan in het middagprogramma vooral gebruikers centraal die effectief Open Source hebben ingezet. Zij zullen uiteenzetten welke stappen zij hebben ondernomen, welke hobbels zij daarbij zijn tegengekomen. Ook zullen aanbieders van Open Source Geo oplossingen uiteenzetten hoe zij hun klanten hierbij hebben geholpen.

Laat je daarom ook dit jaar &#8216;updaten&#8217; op de OSGeo.nl Dag. Kom luisteren naar en praten met gebruikers die ervaringen delen en ontwikkelaars die hun projecten tonen. Kijk voor meer info en/of als je iets wilt presenteren op de website [https://osgeo.nl][2] of stuur een email naar [events@osgeo.nl][3]

 [1]: http://qgis.org/
 [2]: https://osgeo.nl
 [3]: mailto:events@osgeo.nl