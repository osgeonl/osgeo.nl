---
title: 25 november OSGeo.nl dag 2015 – programma en inschrijven
author: Gert-Jan van der Weijden
type: post
date: 2015-10-18T16:18:43+00:00
url: /2015/10/25-november-osgeo-nl-dag-2015/
featured_image: /uploads/2015/01/osgeonl-dag-2014-800px-zaal-150x45.jpg
categories:
  - Actueel
  - Event
  - Featured
  - Nieuws
  - osgeo
  - Uncategorized
tags:
  - 3D
  - BAG
  - geobuzz
  - nlextract
  - open data
  - open source geo
  - osgeo
  - osgeo.nl dag

---
## OSGeo.nl dag als onderdeel van de GeoBuzz: _open source voor iedereen!_

De OSGeo.nl dag is dit net als vorig jaar onderdeel van de [GeoBuzz][1] en vindt plaats op woensdag 25 november in congrescentrum &#8220;1931&#8221; in Den Bosch.  
Het [programma][1] biedt voor zowel  toekomstige als bestaande gebruikers van opensource-GIS interessante presentaties en workshops.  
Het thema is: _open source &#8211; voor iedereen!_

## Dat gaat naar Den Bosch toe

Congrescentrum [&#8220;1931&#8221;][5] is met de auto prima bereikbaar. Op pakweg 5 minuten van de snelweg A59, met een zee aan parkeerruimte direct voor de deur. Met het OV reis je naar station &#8216;s-Hertogenbosch en wandel je in 10 minuten naar &#8220;1931&#8221;. Waarschijnlijk laat de GeoBuzz organisatie net als vorig jaar een pendelbus rijden. Opstappen bij de uitgang Paleiskwartier/Brabanthallen. Carpoolen kan natuurlijk ook, daarvoor doe je het beste een oproep op de [osgeo.nl -meetup-site][6].

## Inschrijven (met kortingscode)

De toegang tot de OSGeo.nl dag is inbegrepen bij de toegang tot de tweede dag van de GeoBuzz.  
**Let op:** Geef op het GeoBuzz [inschrijfformulier][7] aan dat je speciaal voor de OSGeo.nl dag naar de GeoBuzz komt. gebruik daarvoor als kortingscode &#8220;osgeo15&#8221; en druk op de knop &#8220;pas korting toe&#8221;. Je betaalt dan slechts 95 euro (incl. BTW) voor toegang tot de OSGeo.nl dag. Dat is een korting van meer dan 50% op de reguliere toegangsprijs! (voor dat bedrag mag je ook naar andere GeoBuzz-onderdelen, maar we verwelkomen je natuurlijke het liefst bij de OSGeo.nl programma-onderdelen).  
Studenten zijn nog voordeliger uit, die komen voor 10 euro bij de GeoBuzz en dus ook de OSGeo.nl dag binnen. Zij ontvangen op die prijs geen speciale OSGeo.nl korting.

## Handjes, camera&#8217;s en blocnotes gevraagd!

Om deze dag in goede banen te leiden hebben we wat handjes nodig voor het ophangen en neerzetten van de OSGeo.nl vlaggen en banners, voor de ombouw van een van de Dexter-zalen tot een cursusruimte etc. We hebben al wat hulp toegezegd gekregen, maar er kunnen nog wat handjes bij. Meld je aan via [dag@osgeo.nl][8].  
Maar ook voor de verslaglegging in woord (voor de OSgeo.nl website én voor de vaktijdschriften) en beeld (foto en video) zijn we op zoek naar vrijwilligers. heb je een vlotte pen, een fijn fototoestel of ben je handig met videocamera en/of videobewerking? Laat het ons weten via [dag@osgeo.nl][8]. 

## Workshop? Bring your own device!

De ervaring leert dat de OSGeo.nl bezoekers sowieso hun eigen laptop meenemen. Als je wilt workshoppen is het voor ons handig als je een eigen laptop (of die van vriend, vriendin of buurman meeneemt). Dat geldt met name voor de &#8220;R&#8221; workshop (de zaal waarin de QGis workshop wordt gegeven wordt waarschijnlijk wél standaard van PC&#8217;s voorzien).

## Vragen?

Neem voor meer informatie of bij vragen contact op met het organisatiecomité via <dag@OSGeo.nl>.  
Graag tot ziens op de OSGeo.nl dag op 25 november aanstaande!

## Het programma van de OSGeo.nl dag 2015:{#programma}

{{<as-is>}}
<table id="programmaonderdelen">
  <tr>
    <th>
      Opening
    </th>
  </tr>
  
  <tr>
    <td style="text-align: left;">
      10.00-10.10
    </td>
    
    <td>
      <strong>Een korte aftrap over het waarom, wat en hoe van de vierde OSgeo.nl dag</strong><br /> <em>Gert-Jan van der Weijden (voorzitter Stichting OSgeo.nl)</em>
    </td>
    
    <td>
      Dexter 26 en 28
    </td>
  </tr>
  
  <tr>
    <th>
      Track 1
    </th>
  </tr>
  
  <tr>
    <th>
      Tijd
    </th>
    
    <th>
      Sessie
    </th>
    
    <th>
      Zaal
    </th>
  </tr>
  
  <tr>
    <td style="text-align: left;">
      10.15-10.45
    </td>
    
    <td>
      <strong><a href="#ilocate">Het i-Locate geïntegreerd indoor-outdoor navigatiesysteem – ontwikkeling, implementatie en eerste ervaringen</a></strong><br /> <em>Theo Arentze, Faculteit Bouwkunde, Technische Universiteit Eindhoven</em>
    </td>
    
    <td>
      Dexter 26
    </td>
  </tr>
  
  <tr>
    <td>
      10.45-11.15
    </td>
    
    <td>
      <strong><a href="#mongodb">GIS zonder GIS server &#8211; Mogelijkheden van de NoSQL database MongoDB</a></strong><br /> <em>Bart Baas (BaasGeo)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      11.15-12.00
    </td>
    
    <td>
      koffiepauze
    </td>
  </tr>
  
  <tr>
    <td>
      12.00-12.20
    </td>
    
    <td>
      <strong><a href="#parallel">Hoe ver wonen Nederlanders van aantrekkelijke natuur? Parallel computing met Python en FOSS4G libraries</a></strong><br /> <em>Leon van der Meulen (RUG)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      12.25-12.45
    </td>
    
    <td>
      <strong><a href="#nlextract">NLExtract voor BAG: overzicht en nieuwe ontwikkelingen</a></strong><br /> <em>Just van den Broecke (Just Objects BV)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      12.45-13.45
    </td>
    
    <td>
      lunch
    </td>
    
    <td>
      beursplein
    </td>
  </tr>
  
  <tr>
    <td>
      13.45-14.05
    </td>
    
    <td>
      <strong><a href="#bagcomplex">BAG van complex datamodel tot eindgebruikersdata</a></strong><br /> <em>Ronnie Lassche (Merkator BV)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      14.05.-14.30
    </td>
    
    <td>
      <b><a href="#bagqgis">Basis NL, QGIS & Basisregistraties in Spatialite</a><br /> </b><em>Diethard Jansen (GIS-hulp)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      14.45-15.30
    </td>
    
    <td>
      <a href="#opengeodata"><b>Combineren van open geodata: waarom, voor wie wat komt daar bij kijken? </b></a><strong><a href="#opengeodata">&#8211; deel 1: ervaringen</a><br /> </strong><em>Jan-Willem van Aalst (Imergis)</em>
    </td>
    
    <td>
      Dexter 26
    </td>
  </tr>
  
  <tr>
    <td>
      15.30-15.45
    </td>
    
    <td>
      koffiepauze
    </td>
  </tr>
  
  <tr>
    <td>
      15.45-16.30
    </td>
    
    <td>
      <a href="#opengeodata"><b>Combineren van open geodata: waarom, voor wie wat komt daar bij kijken? </b></a><strong><a href="#opengeodata">&#8211; deel 2: paneldiscussie</a><br /> </strong><em>Jan-Willem van Aalst (Imergis)</em>
    </td>
    
    <td>
      Dexter 26
    </td>
  </tr>
  
  <tr>
    <th>
      Track 2
    </th>
  </tr>
  
  <tr>
    <th>
      Tijd
    </th>
    
    <th>
      Sessie
    </th>
    
    <th>
      Zaal
    </th>
  </tr>
  
  <tr>
    <td>
      10.15-10.45
    </td>
    
    <td>
      <strong><a href="#cloud">Cloud oplossingen: ook open source!</a></strong><br /> <em>Luuk Schaminee (Ordina)</em>
    </td>
    
    <td>
      Dexter 28
    </td>
  </tr>
  
  <tr>
    <td>
      10.45-11.15
    </td>
    
    <td>
      <strong><a href="#aerius">AERIUS: Rekeninstrument PAS en OpenSource</a></strong><br /> <em>Hilbrand Bouwkamp</em>
    </td>
    
    <td>
      Dexter 28
    </td>
  </tr>
  
  <tr>
    <td>
      11.15-12.00
    </td>
    
    <td>
      koffiepauze
    </td>
  </tr>
  
  <tr>
    <td>
      12.00-12.45
    </td>
    
    <td>
      <strong><a href="#tudelft">3D Geoinformatie Groep TU Delft</a> (in English!)</strong><br /> <em>Hugo Ledoux en Filip Biljecki (TU Delft)</em>
    </td>
    
    <td>
      Dexter 28
    </td>
  </tr>
  
  <tr>
    <td>
      12.45-13.45
    </td>
    
    <td>
      lunch
    </td>
    
    <td>
      beursplein
    </td>
  </tr>
  
  <tr>
    <td>
      13.45-15.15
    </td>
    
    <td>
      <strong><a href="#r">Hands-on workshop &#8220;Geografische analyses met R&#8221;</a></strong><br /> <em>Egge-Jan Pollé en Willy Bakker</em>
    </td>
    
    <td>
      Dexter 28
    </td>
  </tr>
  
  <tr>
    <td>
      15.45-16.30
    </td>
    
    <td>
      <strong><a href="#releases">Nieuwe open source releases</a></strong><br /> <em>Diverse sprekers</em>
    </td>
    
    <td>
      Dexter 28
    </td>
  </tr>
  
  <tr>
    <th>
      Track 3
    </th>
  </tr>
  
  <tr>
    <th>
      Tijd
    </th>
    
    <th>
      Sessie
    </th>
    
    <th>
      Zaal
    </th>
  </tr>
  
  <tr>
    <td>
      13.45-15.15
    </td>
    
    <td>
      <a href="#qgisworkshop"><strong>Hands-on workshop QGis</strong></a><br /> <em>Erik Meerburg (Geo-academie) en Mark Verschuur (Ruimtebewust)</em>
    </td>
    
    <td>
      Computerzaal
    </td>
  </tr>
</table>
{{</as-is>}}

Introductie van de programmaonderdelen en de sprekers:

### Het i-Locate geïntegreerd indoor-outdoor navigatiesysteem &#8211; ontwikkeling, implementatie en eerste ervaringen &#8211; _Theo Arentze, Faculteit Bouwkunde, Technische Universiteit Eindhoven_ {#ilocate}

In deze bijdrage presenteer ik een geintegreerd indoor-outdoor navigatiesysteem die wij hebben ontwikkeld in de context van het i-Locate project – een Europees project gericht op ontwikkeling van een systeem voor localisatie, tracking en navigatie van materialen en personen voor geïntegreerde indoor- en outdoor-omgevingen. Belangrijke kenmerken van i-Locate zijn dat het gebruik maakt van open Geografische Informatie en standaarden en een grote range van technologieën op het terrein van Locatie-Gebaseerde-Services samenbrengt. Het nieuwe routing systeem is een uitbreiding van OpenTripPlanner – een multi-modaal routing systeem voor outdoor-omgevingingen – om routing ook voor indoor-omgevingen te ondersteunen. Het systeem combineert data van het wegennetwerk (OpenStreetMap) en het OV-netwerk (GTFS) met plattegrond-data van gebouwen (IndoorGML) om een volledig geïntegreerd netwerk op te bouwen voor naadloos indoor-outdoor routing. i-Locate wordt toegepast in een groot aantal pilot locaties verspreid over Europa om het systeem te demonstreren voor een range van gebruiksscenario’s en typen indoor-omgevingen (ziekenhuizen, museum, gemeentehuis etc.). Na een ontwikkeltijd van een anderhalf jaar door een groot Europees consortium is i-Locate nu operationeel en zijn de pilots van start gegaan. In mijn bijdrage zal ik ingaan op het bredere i-Locate systeem, het routing systeem-onderdeel daarvan en de eerste ervaringen met deze nieuwe tool.

_Theo Arentze is hoogleraar Vastgoed en Stedelijke Systemen en hoofd van de Real Estate Management and Development groep aan de Technische Universiteit Eindhoven. Zijn onderzoek richt zich op keuzegedrag van gebruikers van de gebouwde omgeving, multi-actor beslismodellen, grootschalige simulatie van stedelijke systemen en persoonlijke informatie systemen._  
[Terug naar het programma][1]

### GIS zonder GIS server &#8211; Mogelijkheden van de NoSQL database MongoDB &#8211; _Bart Baas (BaasGeo)_ {#mongodb}

In deze inspratiesessie neemt Bart Baas je mee in de wereld van NoSQL, met MongoDB als casus. MongoDB is één van de bekendste NoSQL database oplossingen van het moment. Het biedt organisaties een flexibele en laagdrempelige database oplossing die net even anders werkt dan de gebruikelijke systemen.  
Het doel is om te laten zien en ervaren waar de kansen liggen voor MongoDB, maar ook waar een traditionele database nog prima voldoet en zelfs een betere keuze kan zijn. De redenen om voor MongoDB te kiezen liggen minder voor de hand dan je zou vermoeden. Concrete voorbeelden, de demo ‘GIS zonder GIS server&#8217; en natuurlijk de geospatial features van MongoDB komen aan bod.

De sessie bestaat uit twee delen:  
a) Achtergrond NoSQL  
Wat verstaat men onder NoSQL? Hoe passen MongoDB en een relationele database in dit plaatje? De onstaansgeschiedenis van NoSQL en een klein beetje database theorie, zodat iedereen weer weet het het zit.  
b) Laten zien  
Hoe anders is MongoDB? Hoe bouw je een webinterface voor MongoDB? Aan de hand van de demo &#8216;GIS zonder GIS server&#8217; kun je zelf ervaren waar de kansen liggen voor MongoDB.

_Msc. Ing. Bart Baas (Baasgeo) is zelfstandig en onafhankelijk adviseur voor geo informatie vraagstukken. Zijn interesse in open source software, programmeren en geo-data combineert hij via praktische oplossingen &#8211; zoals de mobiele data verzamel app &#8216;Cogo&#8217;. Na ruim 5 jaar werkzaam te zijn geweest als ingenieur in de civiele techniek heeft hij in 2012 de masteropleiding GIMA aan de universiteit van TU Delft afgerond._  
[Terug naar het programma][1]

### Hoe ver wonen Nederlanders van aantrekkelijke natuur? Parallel computing met Python en FOSS4G libraries &#8211; _Leon van der Meulen (RUG)_ {#parallel}

Hoe waardevol is het om dichtbij (aantrekkelijke) natuur te wonen? Heeft het effect op de huizenprijzen? Voor meer dan 400.000 huizen in Nederland hebben we binnen 20km gekeken hoeveel hoog gewaardeerde natuur er te vinden was.  
Dit soort berekeningen vragen om rekenkracht, met een cluster van 3000 cores lukt dat best aardig.

_Leon van der Meulen is Junior GIS Specialist en studeert Sociale Geografie en Planologie aan de Rijksuniversiteit Groningen_  
 _[Terug naar het programma][1]_

### NLExtract voor BAG: overzicht en nieuwe ontwikkelingen &#8211; _Just van den Broecke (JustObjects b.v.)_ {#nlextract}

NLExtract, zie [nlextract.nl][2], is een &#8220;paraplu-project&#8221; waarin tools ontwikkeld worden om brondata van basisregistraties (BAG, BRT, BGT etc) om te zetten naar &#8220;hapklare&#8221; formaten zoals databases en CSVs. NLExtract voor BAG, kortweg NLX-BAG, is een Python programma om BAG brondata om te zetten naar PostGIS en CSV (adressen). In deze presentatie komen de highlights van NLX-BAG voorbij: snelle omzetting, actueel(bestaand) object-filtering via PostGIS VIEWs, herstartmogelijkheid,gedetailleerde logs in tabel, gemeente/provincie-koppeling, metadata verwerking. Maar vooral komen recente ontwikkelingen aan bod zoals de geautomatiseerde verwerking van de maandelijkse BAG op data.nlextract.nl, het verwerken van BAG-mutaties plus de op dit moment ontwikkelde NLX-BAG GUI waardoor installatie (enkele .exe of .app) en gebruik sterk vereenvoudigd wordt.

_[Just van den Broecke][3] is zelfstandig Open Geo-ICT specialist. De inzet en ontwikkeling van Open Source geo-architecturen en -producten is zijn voornaamste werkgebied. Dit doet hij in opdrachten voor Het Kadaster (o.a. PDOK en INSPIRE), Geonovum, Rijksvastgoedbedrijf, Gasunie en vele anderen. Just is hoofdontwikkelaar binnen verscheidene Open Source projecten zoals NLExtract, Heron en Stetl. Daarnaast is hij lid van de OpenGeoGroep en secretaris van de Stichting OSGeo.nl_  
[Terug naar het programma][1]

### BAG van complex datamodel tot eindgebruikersdata &#8211; _Ronnie Lassche (Merkator BV)_ {#bagcomplex}

De BAG is nu al enkele jaren beschikbaar en voor GIS experts een zeer veel gebruikte dataset. Maar hoe kunnen we de BAG zo beschikbaar stellen dat ook de minder ervaren gebruiker goed gebruik van kan maken? Tijdens deze presentatie laten we zien hoe de BAG met behulp van postgresql en postgis omgezet kan worden in voor de eindgebruikers bruikbare informatie

_Ronnie Lassche is GEO-ICT consultant bij Merkator BV en werkt bij de RUG aan de Kenniskaart Noord Nederland, een samenwerking tussen Merkator BV en de RUG. Hiervoor was hij GIS lecturer en researcher bij de VU in Amsterdam._  
[Terug naar het programma][1]

### Basis NL, QGIS & Basisregistraties in Spatialite &#8211; _Diethard Jansen (GISHulp)_ {#bagqgis}

QGIS wordt steeds populairder en terecht! Het is een zeer toegankelijk GIS met zeer veel functionaliteit onder de motorkap, maar die ook nog eens makkelijk uitgebreid kan worden met functionaliteit. De PDOK plugin is erg populair om gegevens aan QGIS toe te voegen en te bekijken, maar te beperkt om er &#8220;echte&#8221; ruimtelijke analyses mee uit te voeren. Daarvoor heb je niet alleen toegang tot webservices, maar vaak ook de data zelf lokaal nodig.  
Tijdens deze presentatie wordt de eerste versie van de QGIS plugin Basis NL getoond. Diethard verteld over gemaakte keuzes en het idee achter de door hem ontwikkelde plugin. Naast een basisinstallatie van QGIS hoeft er niet meer te worden geïnstalleerd om de data van de basisregistraties vanuit de ZIP-file in te lezen in een Spatialite database.  

Aangezien de plugin onderdeel is gemaakt van het processing framework van QGIS, bestaat de mogelijkheid om na het inlezen er direct vervolgbewerkingen achteraan te plakken. Deze eerste versie van Basis NL bevat alleen het verwerkingsalgoritme voor de BAG. Het is de bedoeling dat de Basis NL plugin straks meer algoritmes bevat om meer basisregistraties in te lezen. Ook zal hij laten zien hoe je vanuit de ingelezen BAG-gegevens postcodegebieden kunt aanmaken middels een processingmodel binnen QGIS.

_Diethard Jansen bracht, in 2010, zijn eerste QGIS plugin uit, de Klic Viewer plugin. Hij begon in 2011 met het vertalen van de QGIS gebruikershandleiding en heeft hiervan inmiddels een aantal hoofdstukken herschreven. Gedetacheerd bij met name waterleidingbedrijven zorgt hij er inmiddels 15 jaar voor dat hun netwerken via hun GIS systeem goed in beeld blijven voor onderhoud en beheer. Vorig jaar startte hij naast zijn vaste baan zijn eigen bedrijf GIS-hulp zodat hij diensten kan verlenen op het gebied van QGIS._  
[Terug naar het programma][1]

### Combineren van open geodata: waarom, voor wie wat komt daar bij kijken? – deel 1: ervaringen &#8211; _Jan-Willem van Aalst (Imergis)_ {#opengeodata}

In dit eerste deel van de workshop gaan we &#8220;spelen” met het combineren van open geodatabronnen.om een kaartbeeld zo goed mogelijk toe te spitsen op gebruikerswensen. De gehanteerde casus is www.opentopo.nl voor de hulpdiensten. Vanuit hun wensen, vooral rond actualiteit van de kaart, kijken we concreet met Qgis naar de dillema&#8217;s die het combineren van bronnen rondom terrein, wegen, gebouwen en POI&#8217;s opleveren, en welke keuzes daar in deze casus voor de hulpdiensten in zijn gemaakt. Deelnemers worden uitgenodigd mee te denken/discussiëren (zelf meewerken met laptop met Qgis mag maar is niet praktisch)

_Dr. Ir. Jan-Willem van Aalst (1970) is zelfstandig adviseur voor (geo)informatiemanagement en kennismanagement. Zijn cartografische interesse combineert hij met het beschikbaar komen van een groeiende collectie open geo-data. Hieruit ontwikkelde hij onder meer www.opentopo.nl en www.gemeentenatlas.nl. Jan-Willem adviseert met name de hulpdiensten en zorgsector in het toepassen van geo-data voor ruimtelijke geörienteerd werken. Daarnaast vertegenwoordigt hij de hulpdiensten in het landelijk gebruikersoverleg Topografie bij het Kadaster._  
[Terug naar het programma][1]

### Combineren van open geodata: waarom, voor wie wat komt daar bij kijken? – deel 2: paneldiscussie &#8211; _Jan-Willem van Aalst (Imergis)_

In dit tweede deel van de sessie bevraagt Jan-Willem een panel van bronhouders (o.a BAG, BGT, RWS-bronnen) over hun ideeën hoe verschillende bestanade geo-registraties elkaar kunnen versterken in de dagelijkse praktijk. Aspecten die aan bod komen zijn o.a. de wijze van beschikbaar stellen van de data (leveringsformaten), visualisatiemogelijkheden inherent in de data en de wijze van inbreng van gebruikswensen.

_Dr. Ir. Jan-Willem van Aalst (1970) is zelfstandig adviseur voor (geo)informatiemanagement en kennismanagement. Zijn cartografische interesse combineert hij met het beschikbaar komen van een groeiende collectie open geo-data. Hieruit ontwikkelde hij onder meer www.opentopo.nl en www.gemeentenatlas.nl. Jan-Willem adviseert met name de hulpdiensten en zorgsector in het toepassen van geo-data voor ruimtelijke geörienteerd werken. Daarnaast vertegenwoordigt hij de hulpdiensten in het landelijk gebruikersoverleg Topografie bij het Kadaster._  
[Terug naar het programma][1]

### Cloud oplossingen: ook open source &#8211; _Luuk Schaminee (Ordina)_ {#cloud}

Als je je oren niet goed zo openen zou je denken dat er slechts één cloud omgeving voor GIS data en functionaliteit bestaat. De werkelijkheid is echter anders. Er is een veelvoud aan cloud oplossingen voor geografische data en geografische functionaliteit.  
In deze bijdrage zal een deel van de vele cloud oplossingen besproken worden. Hierbij wordt niet alleen funcionaliteit onder de loep genomen, maar zal ook bij de beperkingen en kansen als gevolg van regelgeving stilgestaan worden.

_Luuk Schaminée is Geo ICT Consultant bij Ordina met een brede kennis en ervaring met betrekking tot Open Standaarden en Open Source Software. De afgelopen jaren heeft hij onder andere meegewerkt aan de PDOK services, de PDOKKaart en advisering van organisaties rondom de implementatie van Open Source GIS Software._  
[Terug naar het programma][1]

### AERIUS: Rekeninstrument PAS en OpenSource &#8211; _Hilbrand Bouwkamp_ {#aerius}

Hoe bouw je als Rijksoverheid een online rekeninstrument voor de wet Programmatische Aanpak Stikstof (PAS). Hoe maak je dit rekeninstrument gebruiksvriendelijk, &#8216;Fit for Purpose&#8217; en &#8216;State of the Art&#8217;. In deze sessie verteld de lead-developer AERIUS meer over de toepassing, gebruik, ervaringen en kansen van Open Source en Open Data.

_Hilbrand Bouwkamp is zelfstandig software architect/ontwikkelaar en lead-developer bij het AERIUS project. Hij heeft ruime ervaring met het ontwikkelen van webgebaseerde software producten gebouwd op open source technologieën met een sterke achtergrond op het gebied van software kwaliteit._  
[Terug naar het programma][1]

### 3D Geoinformatie Groep TU Delft (in English!) &#8211; _Hugo Ledoux en Filip Biljecki (TU Delft)_

The 3D geoinformation group at TU Delft is a new research group that aims at designing, developing and implementing better systems to model 3D cities, buildings and landscapes. We strongly believe in implementing our research ideas, and for most projects prototypes are built and released under a permissive open-source licence. We will present in this talk our most mature projects, that is those that can be directly used by practitioners. A few examples:  
&#8211; \*val3dity\* and \*pprepair\*: to validate and automatically repair geo-datasets.  
&#8211; \*masbpy\*: to &#8220;smartly&#8221; simplify an aerial point cloud (such as AHN3) so that the features in it are preserved.  
&#8211; we can construct the campus of our university in 4D, ie each building is modelled over time with real 4D primitives.  
&#8211; \*Random3DCity\*: procedural modelling of CityGML buildings in multiple levels of detail.  
&#8211; \*Solar3DCity\*: CityGML-compliant tool to estimate the solar irradiation of building roofs.

_Hugo Ledoux is assistant-professor in the 3D geoinformation research group, which is part of the Department of Urbanism of the Faculty of Architecture & the Built Environment at the Delft University of Technology in the Netherlands._  
_For his research, he is particularly interested in combining the fields of GIS and computational geometry, often trying to solve geographical problems—either in 2D or in 3D—by first decomposing the world into triangles/tetrahedra or into another tessellations such as the Voronoi diagram._  
_Hugo holds a PhD in computer science from the University of South Wales in the UK, and a BSc in Geomatics Engineering from the Université Laval in Québec City, Canada._

_Filip is researcher at the 3D geoinformation research group at the Delft University of Technology, in the Netherlands. His time is mostly dedicated to the project 5D Data Modelling: Full Integration of 2D/3D Space, Time and Scale Dimensions, aiming to improve the concept of level of detail in 3D city modelling, and to investigate the propagation of 3D spatial data uncertainty. He is also involved in the CityGML standard working group._  
_Filip holds an MSc degree in Geomatics from TU Delft and is a member of the Rotary Club the Hague Metropolitan._  
[Terug naar het programma][1]

### Hands-on workshop &#8220; Geografische analyses met R &#8211; _Egge-Jan Pollé_ {#r}
_Wat is R?_  
Een statistisch pakket of een programmeertaal? Het antwoord op deze vraag is: R is allebei. Met deze veelzijdige ontwikkelomgeving kan je zeer geavanceerde statistische èn geografische analyses uitvoeren. En grafieken en kaarten plotten. Overigens wel op voorwaarde dat je niet bang bent voor de commandoregel .  
Het doel van deze workshop is om samen de mogelijkheden van R te ontdekken. De sessie richt zich zowel op nieuwsgierige beginners als op hen die al eerder met het pakket gewerkt hebben. Breng – indien mogelijk – je eigen machine mee, met daarop R en RStudio geïnstalleerd. Ook zonder computer ben je overigens welkom; misschien kun je wel bij iemand anders aanschuiven.  
We gaan geografische data laden en samen ontdekken hoe we daar met R informatie uit kunnen halen. [Download hier][9] alvast de handleiding met oefeningen.

_Egge-Jan Pollé (1969) is Geo-ICT consultant/software trainer. Opgeleid aan de Universiteit Utrecht als sociaal geograaf. Meer dan 15 jaar werkzaam in de GIS sector, bij NedGraphics en Pitney Bowes (MapInfo). Als consultant en trainer heeft hij advies/les gegeven over de toepassing van geografische informatietechnologie. Daarnaast heeft hij applicaties gebouwd. Voor klanten in allerlei sectoren. Van archeologie tot Openbare Orde en Veiligheid, van lokale overheid tot telecommunicatie en het grootwinkelbedrijf. Geo-ICT kan immers op vele terreinen toegepast worden.  Momenteel is Egge-Jan bezig zich te verdiepen in de mogelijkheden van Open Source software.  [Terug naar het programma][1]_

### Nieuwe open source releases &#8211; _Diverse sprekers_ {#releases}

In deze sessie komen in een vlot tempo nieuwe releases van onder meer QGIS, GeoNetwork, OpenLayers Cesium en andere open source geo-software aan bod. Wat zijn de belangrijkste nieuwe mogelijkheden?  
[Terug naar het programma][1]

### Hands-on workshop QGis &#8211; _Mark Verschuur (Ruimtebewust) en Erik Meerburg (Geo-academie)_ {#qgisworkshop}

Heb je al eerder gewerkt met een GIS-pakket, maar ben je benieuwd of je QGIS kunt gebruiken als vervanging, alternatief of naast je bestaande software? Dan biedt deze workshop je de kans binnen anderhalf uur inzicht te krijgen in het werken met QGIS. In sneltreinvaart leer je hoe je veelvoorkomende handelingen doet in QGIS, én hoe je de mogelijkheden van QGIS nog verder kunt uitbreiden via plugins.  
QGIS is een volwaardig GIS-pakket met krachtig gereedschap voor beheren van geo-data, het maken van kaarten en het doen van complexe ruimtelijke analyses. Vanwege de gebruiksvriendelijkheid van dit open source pakket wint het steeds meer in populariteit. Dat is niet zo gek, want door de zeer actieve community is de groei van functionaliteit en kwaliteit in iedere nieuwe release ongeëvenaard.

_Mark Verschuur is zelfstandig en onafhankelijk GIS-consultant bij RuimteBewust. Hij heeft ruim 10 jaar ervaring in de toepassing van en de organisatie rondom GIS binnen multidisciplinaire projecten. Hij werkt vanuit de gedachte dat GIS en geo-informatie pas meerwaarde krijgen als ze toepasbaar zijn binnen het werkgebied en de belevingswereld van de klant. Dit vormt de basis voor zijn pragmatische en duurzame GIS-adviezen, toepasbare analyses, en GIS-trainingen die aansluiten op de dagelijkse praktijk van de cursisten. (zie ook: [http://ruimtebewust.nl][10] )_

_Erik Meerburg is initiator van de Geo Academie.Hij geeft les vanuit het idee dat GIS-onderwijs verder moet gaan dan leren ’op welke knoppen je moet drukken’. Ziet dat de huidige geo-trends niet uit de traditionele GIS-hoek komen en probeert die werelden te verbinden. Kennisverbreding in geo is zijn missie: in het reguliere onderwijs (Hogeschool Utrecht, HAS Den Bosch) maar ook daarbuiten (Dataland, GeoFort). In 2010 heeft hij het initiatief genomen voor de oprichting van de Geo Academie. Hij is daarin zowel directeur als docent. (zie ook: [http://geo-academie.nl][11] )_  
[Terug naar het programma][1]

 [1]: #programma
 [2]: http://nlextract.nl
 [3]: http://www.justobjects.nl
 [4]: http://www.geobuzz.nl
 [5]: http://www.1931.nl/
 [6]: http://www.meetup.com/OSGeoNL/events/225281140/
 [7]: https://www.yourticketprovider.nl/widget/?cid=217374&productid=9272#/tickets/9272
 [8]: mailto:dag@osgeo.nl
 [9]: http://www.twiav.nl/nl/cursusR/Geografische_analyses_met_R.pdf
 [10]: http://ruimtebewust.nl
 [11]: http://geo-academie.nl

