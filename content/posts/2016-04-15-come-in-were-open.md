---
title: Come in, we’re open! – Inschrijving voor FOSS4G (Bonn) start vandaag
author: Gert-Jan van der Weijden
type: post
date: 2016-04-15T10:51:48+00:00
url: /2016/04/come-in-were-open/
featured_image: /photos/2016/04/come_in_were_open-143x150.png
categories:
  - Actueel
  - Event
  - Featured
  - FOSS4G
  - Nieuws

---
Na enige maanden van voorbereiding is vandaag eindelijk de dag aangebroken dat de inschrijving voor FOSS4G in Bonn (D) van start gaat. Van 24 tot en met 26 augustus zullen honderden (wellicht zelfs duizend) gebruikers, ontwikkelaars, beleidsmakers en onderzoekers van over de hele wereld naar Bonn trekken om daar kennis te nemen van de state-of-the-art van _free & open source software for geospatial (FOSS4G)_, om zich te laten inspireren door case studies waarin open source software en data worden gebruikt om maatschappelijke problemen op te lossen, en natuurlijk om oude vrienden te ontmoeten en nieuwe vriendschappen aan te gaan.

<!--
<img loading="lazy" class="size-medium wp-image-1089 alignright" src="/photos/2016/04/come_in_were_open-286x300.png" alt="come_in_were_open" width="286" height="300" srcset="/photos/2016/04/come_in_were_open-286x300.png 286w, /photos/2016/04/come_in_were_open-143x150.png 143w, /photos/2016/04/come_in_were_open.png 300w" sizes="(max-width: 286px) 100vw, 286px" />
-->

{{< a-img data-href="javascript:return false;" data-src="/photos/2016/04/come_in_were_open-286x300.png" data-class="float_right" >}}

Naast keynotes, _topic talks_ en circa 180 (!) presentaties in de conferentie zelf kun je je programma uitbreiden door deel te namen aan een van de 40 [workshops][1], of door zelf je steentje in de vorm van programmacode of documentatie bij te dragen in de _[code-sprints][2]_.

Na de inspannende dagen van de conferentie is er een reeks _social events_ voorzien die er toe bijdragen dat je bezoek aan de 2016 editie va n FOSS4G een onvergetelijke ervaring wordt.

Vandaag start de registratie. Vroeg boeken betekent niet alleen dat je verzekered bent van een ticket voor dit spraakmakende evenement, maar het geeft de organisatie ook zekerheid waarmee de laatste open eindjes goed ingevuld kunnen worden. Daarom geven we je als je voor 8 mei boekt niet alleen 160 euro korting op de reguliere entreeprijs, je dingt ook mee naar een van de 50 unieke FOSS4G 2016 T-shirts.

Alle informatie vind je op de [FOSS4G 2016 website][3] , maar je kunt natuurlijk ook gelijk door naar het [registratieformulier][4].

_Nb. FOSS4G-2016 wordt onder auspiciën van de internationale [OSGeo.org][5] georganiseerd door een Local Organizing Committee._

[1]: http://foss4g2016.org/programme.html#workshops
[2]: http://foss4g2016.org/programme.html#code-sprints
[3]: http://2016.foss4g.org
[4]: http://2016.foss4g.org/attending.html#registration
[5]: http://www.osgeo.org
