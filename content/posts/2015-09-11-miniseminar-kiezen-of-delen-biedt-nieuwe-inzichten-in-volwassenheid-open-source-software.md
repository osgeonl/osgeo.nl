---
title: Miniseminar “kiezen of delen” biedt nieuwe inzichten in volwassenheid open source software
author: Gert-Jan van der Weijden
type: post
date: 2015-09-11T12:14:50+00:00
url: /2015/09/miniseminar-kiezen-of-delen-biedt-nieuwe-inzichten-in-volwassenheid-open-source-software/
featured_image: /uploads/2015/09/20150609_165608-150x84.jpg
categories:
  - Actueel
  - Featured
  - Nieuws
  - Verslag

---
Op 9 juni jongstleden kwam een groep van circa 20 geïnteresseerden bijeen in het Ordina hoofdkantoor in Nieuwegein om met elkaar de discussie aan te gaan over de wijze waarop de volwassenheid van open source (geo-)projecten gemeten kan worden.

Na een welkomstwoord van Harco de Jager (Business unit manager Geo-ICT bij Ordina) beet Ordina&#8217;s open source specialist Patrick Jenner het spits af met allereerst een introductie over de geschiedenis van open source software, licensies en verschijningsvormen. daarna ging Patrick in op het meetbaar maken van de volwassenheid van een open source product. Leeftijd en grootte van de community zijn twee indicatoren, maar ook zaken als het aantal updates (&#8220;commits&#8221;) zijn indicatoren voor de volwassenheid. Bekijk de complete <a href="/uploads/2015/09/Open-Source-een-goede-keuze.pdf" target="_blank">presentatie van Patrick</a>.

Luuk Schaminee (Ordina &#8211; Geo-ICT) pakte het stokje over door de theorie van Patrick toe te spitsen op een geo-case de keuze voor een open source desktop software product. Zo&#8217;n keuze werkt als een tweetrapsraket. In de eerste stap wordt met het Open Source Maturity Model (OSMM) in de hand worden producten beoordeeld op hun generieke volwassenheid. In stap twee wordt aan de hand van het Open Product Selection Proces (OPSP) worden producten afgezet tegen de voor een specifieke organisatie opgestelde requirements. Luuk zijn presentatie [vind je hier][1].  
Luuk deed ook een oproep om aan de hand van OSMM een aantal veel gebruikte open source geo-producten de maat te nemen. Interesse? Neem contact op met <luuk.schaminee@ordina.nl>.

De volgende beoogde spreker, Jeroen Ticheler van GeoCat b.v. moet helaas wegens ziekte verstek laten gaan. De vrijgekomen tijd werd echter nuttig besteed aan het bediscussiëren van de gepresenteerde modellen.

Na de pauze nam Herman Assink (IDGIS) ons mee in de wijze waarop hij het OSMM en het OPSP heeft toegepast bij de keuze van een platform voor de Inspire infrastructuur voor de provincies.  daarbij hanteerde Herman twee perspectieven: dat van de &#8221; integrator&#8221; en dat van de &#8220;end user&#8221;. Herman zijn prestaties [vind je hier][2].

De afsluitende borrel bood nog ruimschoots gelegenheid om de inzichten verder door te nemen.

We danken Ordina voor de hosting, de sprekers voor hun inspiratie en natuurlijk alle deelnemers voor hun bijdrage aan de discussie!

 [1]: /uploads/2015/09/Open-Source-keuze-met-OSMM-en-OPSP.pdf
 [2]: /uploads/2015/09/OSMM-OSGeo-9-6-2015.pdf