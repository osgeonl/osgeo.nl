---
title: Sponsorplan
author: osgeo.nl
type: page
date: 2023-07-20T10:49:12+00:00

---

# OSGeo.nl Sponsorplan

## Wat is de Stichting OSGeo.nl? 

De Stichting OSGeo.nl is een organisatie die ten doel heeft het gebruik en de ontwikkeling van 
open source Geo-ICT in het Nederlandse taalgebied te bevorderen. 
Veel organisaties hebben moeite het open source geo-ict speelveld te overzien en 
schrikken daarom terug voor daadwerkelijke toepassing. OSGeo.nl wil kennisoverdracht tussen organisaties bevorderen, 
waarmee open source drempelvrees kan worden weggenomen. Onze slogan luidt niet voor niets “wegwijs in open geo”! 
De stichting OSGeo.nl doet dit door het organiseren en/of zelf houden van presentaties over open source Geo-ICT 
tijdens evenementen. Dat kunnen conferenties en symposia zijn die worden georganiseerd door derden, 
zoals in 2012 en 2013 op het Geospatial World Forum (GWF) en tijdens de GIS@HBO dag. 
Daarnaast organiseert de stichting zélf (al dan niet in samenwerking met andere partijen) evenementen. 
De evenementen variëren van kleinschalige technische workshops en lokale stammtisches tot 
de jaarlijkse [FOSS4GNL](https://foss4g.nl) conferentie met circa 150 mensen. 

De activiteiten van OSGeo.nl, zowel het bestuurswerk als de uitvoerende werkzaamheden, worden uitgevoerd door 
vrijwilligers. Naast de 5 bestuursleden is er op dit moment een kerngroep van circa 10 enthousiaste OSGeo.nl-ers. 
Via onze diverse mediakanalen bereiken we daarnaast 100-en professionals in het Geo-werkveld. 
 
De stichting OSGeo.nl is als "Local Chapter" erkend door de internationale organisatie [OSGeo.org](https://osgeo.org). 

## Waarom wil OSGeo.nl gesponsord worden? 

Ondanks dat het werk door vrijwilligers wordt verricht heeft de stichting reguliere uitgaven. 
Denk daarbij aan kosten voor de website, reiskosten van bestuursleden en andere OSGeo.nl 
vrijwilligers, maar met name de kosten die gemaakt worden om grote en kleine evenementen te organiseren. 
Om de toegang tot evenementen financieel zo laagdrempelig mogelijk te maken streven 
we ernaar een deel van deze vaste lasten via sponsoring te dekken. 

## Waarom zou mijn organisatie OSGeo.nl sponsosren? 

Uw organisatie maakt gebruik van (Nederlandstalige) Open Geo-ICT software: Uw organisatie kan, door het gebruik 
van deze software, doelmatiger en efficiënter zijn werk doen. Door het sponsoren van de stichting OSGeo.nl 
zorgt u dat er ook op langere termijn een solide community bestaat die u, in het Nederlands, kan ondersteunen in uw activiteiten. 

Uw organisatie is een aanbieder van Open Geo-ICT software of oplossingen en diensten op basis van 
Open Geo-ICT software in het Nederlands taalgebied: Als aanbieder van Open Geo-ICT software bent u er bij 
gebaat dat meer mensen bekend zijn met en gebruik maken van Open Geo-ICT software. Door het sponsoren van de stichting 
OSGeo.nl draagt u er aan bij dat er een levendige community blijft bestaan die mensen kan vertellen over Open Geo-ICT 
software en daarmee uw afzetmarkt vergroten. Verder groeit uw naamsbekendheid onder potentiële klanten.

## Sponsorniveaus 

Sponsoring is per heel kalenderjaar en is mogelijk op 3 niveaus. 

- Goud: 1500,- 
- Zilver: 750,- 
- Brons: 250,-

## Wat krijgt u er voor terug? 

**Goud**: 

- Uw bedrijf wordt gepresenteerd als de hoofdsponsor van OSGeo.nl met de hoogste zichtbaarheid en prominente vermelding op de website en andere mediakanalen. 
- Prominente vermelding als hoofdsponsor en weergave van uw logo op banners en ander promotioneel materiaal tijdens de FOSS4GNL en andere evenementen georganiseerd door OSGeo.nl.
- Prominente weergave van uw logo op promotionele uitingen, zoals presentaties, flyers en posters van OSGeo.nl. 
- Gezamenlijk persbericht aan de geo-vakpers om de sponsoring aan te kondigen.
- Het recht om het OSGeo.nl sponsor logo te voeren in eigen uitingen.
- Een plek (tafel of kraam "groot") om uw product en/of diensten aan de bezoekers te demonstreren tijdens de FOSS4GNL. 
- 2 toegangskaarten voor de FOSS4GNL. 

**Zilver**: 

- Uitgebreide naamsvermelding op de OSGeo.nl website, inclusief uw logo met link naar uw website.
- Prominente weergave van uw logo op banners en ander promotioneel materiaal tijdens de FOSS4GNL en andere evenementen georganiseerd door OSGeo.nl 
- Weergave van uw logo op promotionele uitingen, zoals presentaties, flyers en posters van OSGeo.nl.
- Gezamenlijk persbericht aan de geo-vakpers om de sponsoring aan te kondigen. 
- Het recht om het OSGeo.nl sponsor logo te voeren in eigen uitingen.
- Een plek (tafel of kraam "regulier") om uw product en/of diensten aan de bezoekers te demonstreren tijdens de FOSS4GNL. 
- 1 toegangskaart voor de FOSS4GNL. 

**Brons**:

- Vermelding als sponsor op de OSgeo.nl website, inclusief uw logo met link naar uw website. 
- Uw logo op banners en ander promotioneel materiaal tijdens de FOSS4GNL en andere evenementen georganiseerd door OSGeo.nl.
- Uw logo op promotionele uitingen, zoals presentaties, flyers en posters van OSGeo.nl.
- Gezamenlijk persbericht aan de geo-vakpers om de sponsoring aan te kondigen 
- Het recht om het OSGeo.nl sponsor logo te voeren in eigen uitingen

## Hoe te sponsoren?

Om de mogelijkheden van het sponsoren van de stichting OSGeo.nl te bespreken kunt u contact opnemen met 
Paulo van Breugel, penningmeester van Stichting OSGeo.nl. 
Dit kan door het bestuur een [email te sturen](mailto:bestuur@osgeo.nl). 
